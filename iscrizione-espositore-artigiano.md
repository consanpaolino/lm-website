---
layout: default
---

# Partecipa-a-Lucca-Medievale-come-Espositore-/-Artigiano

## Partecipa a Lucca Medievale come Espositore / Artigiano

Ricerchiamo espositori e artigiani che creano opere del proprio ingegno e che vogliono partecipare con il proprio banco a Lucca Medievale: artigiani del ferro, del cuoio, del rame, liutai, cerai, impagliatori ed altri antichi mestieri.

## Requisiti per partecipare

* Se sei un operatore non professionale del commercio (**ex hobbista**): devi essere titolare di un [Tesserino per attività di operatore non professionale del commercio (ex hobbisti) (Regione Toscana)](https://www.comune.lucca.it/progetti/hobbisti-e-non-professionisti-nuove-regole-definite-dalla-regione-toscana/) in corso di validità, emesso dal Comune di Lucca o dal tuo comune di residenza se sei toscano. NON sono validi i Tesserini per Hobbisti emessi in altre regioni.
* Il banco deve essere composto con materiali consoni alla manifestazione ed al periodo storico medievale ad esempio: legno, ferro, lino/cotone/juta
* I manufatti devono essere a tema medievale, realizzati con materiali come rame, ferro, pelle e legno, tessuti di lino/cotone/juta
* L’abbigliamento dell’espositore deve essere consono alla manifestazione ed al periodo storico medievale

**Non saranno accettati**:

* Venditori di prodotti industriali e/o generi alimentari
* Banchi in alluminio o plastica
* Manufatti realizzati con plastica e/o derivati.

## Informazioni generali

* Offriamo piazzole di 3x3 metri e 6x3 metri con servizio di vigilanza notturno per il sabato.
* L’area è coperta da illuminazione pubblica ma è consigliata illuminazione autonoma per le ore serali.
* Non possiamo fornire punti di allacciamento alla rete elettrica, per cui se necessario dovrete organizzarvi in maniera indipendente.
* Non possiamo fornire banchi, sedie, suppellettili, attrezzi

## Richiesta di partecipazione

Per entrambe le giornate, è prevista una piccola quota d'iscrizione, il cui importo dipende dalla piazzola necessaria. Tale quota viene stabilita all'inizio di ogni anno e comunicata previa verifica della conformità ai requisiti sopra citati.

[✍️ Compila il modulo di richiesta partecipazione come Espositore/Artigiano](http://tiny.cc/lm25_esp-art)

Dopo che avrete inviato la vostra iscrizione riceverete un'email all'indirizzo che avete inserito nel modulo, contenente una copia delle vostre risposte e che vi permetterà di modificare le risposte inviate e di annullare l'iscrizione in seguito.

[Torna indietro alla Home Page](2025.md)
