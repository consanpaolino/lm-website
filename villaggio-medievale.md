---
layout: default
---

# Partecipa al villaggio medievale degli artigiani

Ricerchiamo artigiani che creano opere del proprio ingegno che vogliono
partecipare con il proprio banco a Lucca Medievale.

## Requisiti per partecipare

* NO venditori di prodotti industriali e NO generi alimentari
  * Se sei un privato: devi essere titolare di un [Tesserino per
    Hobbisti (Regione Toscana)](http://www.comune.lucca.it/flex/cm/pages/ServeBLOB.php/L/IT/IDPagina/4579)
    in corso di validità, emesso dal Comune di Lucca o del tuo comune di residenza se sei toscano.
    NON sono validi i Tesserini per Hobbisti emessi in altre regioni.
* Il banco DEVE essere composto di materiale consono alla manifestazione, come
  legno, cotone/juta, (NO stand in alluminio)
* I manufatti devono essere a tema medievale, realizzati con materiali come
  ferro, pelle e legno. Assolutamente NO plastica e derivati.
* L’abbigliamento dell’espositore deve essere consono alla manifestazione.

## Richiesta iscrizione

Se hai già partecipato ad una passata edizione di Lucca Medievale, non è
necessario compilare il modulo, sarai ricontattato nel mese di febbraio dagli
organizzatori.

[✍️ Compila il modulo di richiesta partecipazione come espositore](https://docs.google.com/forms/d/e/1FAIpQLSekA-gAjpFNArQz9EbZujL9SdEOghzfo4QN4H7Jxq_mAeGUCg/viewform?usp=sf_link)

E' prevista una quota di iscrizione che viene decisa all'inizio di ogni anno e
che sarà comunicata previa verifica di conformità ai sopracitati requisiti.

## Informazioni generali

Offriamo piazzole di 3x3 metri con servizio di vigilanza notturno per il sabato.
L’area è coperta da illuminazione pubblica ma è consigliata illuminazione
autonoma per le ore serali.

Sabato mattina allestimento dalle ore 7.30, apertura al pubblico dalle ore
10.30, orario continuato fino alla mezzanotte. Domenica apertura al pubblico
alle 09.30, orario continuato fino alle ore 22.00.
